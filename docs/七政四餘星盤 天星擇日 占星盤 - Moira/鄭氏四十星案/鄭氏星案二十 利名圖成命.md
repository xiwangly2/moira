## 鄭氏星案二十: 利名圖成命

**鄭氏四十星案**

案二十: 利名圖成命

癸卯 庚申 己巳 辛未 男命

所喜星格: 七政連環 四餘在外 日月夾命 日月夾田 官福夾陽 田財夾身

所忌星格: 日月失躔 火木失位

羅計截五星二曜於東南。格局過於常人者多矣。果合此格。將來名必顯。利必昌。尚有光宗氣宇。其間日在張。月在翼。父再醮。兄各胞。妻有才貌。子先損先女。然乙亥命。乃我所生。母自微至貴。而其同胞者。蓋非我序。性資最美。學問尚淺。（木為文星。）每於恩愛慈孝處。端的恩愛慈孝。忽焉執拗自是處。亦必執拗自是。以限路推之。見行尾火之中。火失經。得土為援。倚上人為福可也。（星高）十七八。出寅入卯。煞貴雙行。憂喜相繼。二十脫耗服。更有進作規模。此三十年。或興土木。或進人口。無一不新。念八大限入辰。土計夾生金位。春色倍增。但三十七遇計都。則不可不謹於得中之失。（財旺剋命。己卯年。計化耗。故失。同土為財。故得。）向去巳午兩限皆高。（限主明健。）更望於權名之中。存仁守義。至於五十九六十二柳土度止矣。（對刃。）

![img](../../../saved_images/l3ldQJQAaQYMFmw2HJJpksb15Vb1fj_agHbLTUdgiyurDAU0SgAATaMNQXsPPOiUNrrd3MTcz3zUgNkNMcnt0Rzqc6vMNY4FIOQqtbzENYI=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。