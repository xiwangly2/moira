## 鄭氏星案五: 五品命

**鄭氏四十星案**

案五: 五品命

丁卯 己酉 庚辰 丁丑 男命

所喜星格: 孤月獨明 官福殿垣

所忌星格: 命坐刃鄉 諸星背行

命居刃地。諸星背行。格局似不可取。而喜生於秋令丑時。故眾星朗朗。不如一月揚輝。況又獨占斗標之位。初非夜過半月將斜。其祿更厚。由是觀之。於功名處。艱辛萬狀。轉接數番。有五品之權。無五品之祿。職居五品之職。則止矣。合諸宮總而論之。計犯陽早。不能具慶。土坐刃。且斷續其絃。至於子若不遲有。亦必有損於先。直過四十九。兩妻生兩子。金土干支者貴。繼而有木屬者亦可矣。往限行婁金之時。兵刃既接。幾險再生。然非耳目有妨。豈永數於今日。過此八九載。自奎至壁。亦是好景。惟今歲炁羅在命。天雄陽刃加臨。秋末冬中。出入謹省。來歲春秋亦宜慎之。蓋有他遷。必為佳人所惱。五十九見羅喉。尚有一段生意。於此數年。滔滔納福。向去危室二限更高。然大數止於女矣。

![img](https://lh3.googleusercontent.com/Ak6gpb6Lpw-RR7A0aql7EWeoj5lt9lIwxb-sOiKPkXRz4a14fDhb7tr0t-3055i6P2cEiUdY2LgnfIO_KPBl5OSDTz1dsi1QJYBztAUcBNw=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。