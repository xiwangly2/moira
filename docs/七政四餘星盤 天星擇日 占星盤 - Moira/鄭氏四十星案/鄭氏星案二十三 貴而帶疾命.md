## 鄭氏星案二十三: 貴而帶疾命

**鄭氏四十星案**

案二十三: 貴而帶疾命

戊子 辛酉 丙戌 辛卯 男命

所喜星格: 日月得體 身命升殿 福官起高

所忌星格: 水火交戰 孤陽無輔 刃逢的劫

日臨於命。水近陽光。是謂之玄武引駕。不可概以背陽論也。此造化於功名分上。一著高一著。（水于命乃官。）以六親宮推之。父壽序疏。（水高剋火。）妻宜年低。子當首損。（炁木盛。計土傷。）本身亦宜以微疾延年。往限所歷者皆平平。（行刃旺鄉。）見行柳土將半。一計在前。且喜且懼。或遊他方。或居故里。或居下位。而攝重權。不一二年間。屢有轉接。但守勤謹兩字。則高升有日矣。然越三旬。脫此一計後。方可任膽施為。否則見小失大。欲速不達。三十四出鬼金透井木。屆乎四十左右。皆宜進取。但一孤炁在焉。（孤辰）固不免耗服相干。四十四五。參水限中。無往非福。又況水近朝陽。命限俱力。至於知命之際。官登三品之階。五十八九。遇毒孛。對剛金。煞星得援。雖奴主居高。終於胃土數盡。

![img](../../../saved_images/plVPblLlOpfwzBbq4V_t1dCie9IBGQC2eJHsChkAziSWnJOTzr2aHcKl1vDibL-MYC6NNG8QVE6GWZaDN4go1e_rOrH6xPhqMhTqvSUcCmw=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。