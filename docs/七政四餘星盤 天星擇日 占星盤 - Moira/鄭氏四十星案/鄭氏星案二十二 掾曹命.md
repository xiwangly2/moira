## 鄭氏星案二十二: 掾曹命

**鄭氏四十星案**

案二十二: 掾曹命

癸亥 戊午 辛丑 己丑 男命

所喜星格: 土金相生 福祿臨財 日月拱福 命財起垣

所忌星格: 火孛臨田 日月背行 諸星背命

一土滿用生金。（官祿主。）而金為命主。豈非名利向上根基。惜乎諸星背命西行。未至南離之地。是未免有所折磨也。故諸事進退重疊。而無一不革故鼎新。姻重議。子遲招。於職分上亦應轉接。以限路推之。十載念先轉接處。官以掾升。以至三十七八。及乎四旬。再整家室。（主刃近金。）重新功業。猶未免內外憂慮。更一二年。兔生龍子。而近此四五年。復生女後之男。大抵此數年間。或縣或州。雖有遷除。知他幾番艱阻。幸爾有援無虞。今為郡位。尚妨木困婁金。況流年暗煞加臨。匪傷其人。則妨於職。然有憂則復有喜矣。夏中秋末。保之無慮也。過今冬望來春。別是一番春色光景。五十六七。（脫刃入亡。）出丑入寅。於交送之際。固不可不謹。而其名已登三品之上矣。出六十三四外。其壽直抵稀年。

![img](../../../saved_images/87jHW1KxDKex1P5aK-V1bwTe7XyudEsEj1TgYMwaTTU9Zme8aKQTE0bHXNslikNvB8Wr1d1KQ6KAVzhvQD0orxUY2f7cUcVemZVjydncPCM=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。