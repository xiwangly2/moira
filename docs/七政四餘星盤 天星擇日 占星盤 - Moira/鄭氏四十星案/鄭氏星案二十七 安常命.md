## 鄭氏星案二十七: 安常命

**鄭氏四十星案**

案二十七: 安常命

庚午 癸未 戊申 辛酉 男命

所喜星格: 日月夾金 金計相生 單羅守命 身坐祿馬

所忌星格: 火入金鄉 孛破火垣 日月無光 諸星沉淪

木困金剛。自是一格。蓋木為煞。失躔於亢。金為命。受生於計。初非金帶孤。加以祿近殘陽。早登天府矣。由是觀之。雖曰文而名。則名不入流。文不甚盛。卻又乏不窘。孤不盡。守節義。敬鬼神。溫厚人也。以父母兄弟諸宮論之。二親非土命難延。序各胞必弟。可招一二。子失恃。惟女可招一二。賓對難為。其或續絃。又不若偏房為愈。不然則興鼓盆之歌。虛度熊羆之夢矣。若居若處。如年過三十六。不可以此為拘。推之限道。自氐土至亢金。孤炁劫木當道。眠紙帳十餘年。今將出亢入角。命金剋限木為財。婚姻事可舉。後以木困亢金。猶有數年凝滯。名利事將進而起趑趄。四十九屆乎五旬。限木既深。則此二者皆有可成之理。五十三入軫水。一步更高一步。但於角軫交送之際，恐有耗服相干。如已見之於前。反有添丁之喜。自軫至翼。兩限皆清。向去以金遇生。老當益壯。然土障三河。行至張末則止矣。

![img](https://lh5.googleusercontent.com/CB0CcOeAvxUkFZY8NN0z6GdOEvQQLOYrVM3Dm8VHdPOJ2xIZu81un7DwxBF3m3FgXBG-JbA6JDH0tv_nxKv9M4fogq_y5yPq0TwontM5WZU=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。