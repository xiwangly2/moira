## 鄭氏星案三十六: 封誥命

**鄭氏四十星案**

案三十六: 封誥命

癸巳 庚申 丙寅 壬辰 女命

所喜星格: 官福朝陽 田財殿令 眾曜拱南 日月並明 諸星朝命

所忌星格: 月躔日度 火月晝昧

氣質火。火近陽。根基已好。況度主宮主。官星福星。皆聚於離明之地。既謂之朱雀捧銜。又謂之一字連珠。此上格也。但火日爭光。過於男子志氣。然主中饋。掌家權。且深知婦人之道。夫則今是昨非。年高大者則先損。子則先難後獲。女後得者為佳。而夫以木為榮。而子以火土為貴。然女亦土火為耀也。序不保其往。父終卒於軍。問往限不再陳。近此四十載。火日之間。吉凶並行。憂喜相繼。自去歲至今。將離午入未。革故鼎新。漸入佳境矣。惟以今歲流年觀之。陽刃地雌交併。則亦未為善矣。防耗失。調血氣。出歲不妨。念七念八。屆乎三旬。透鬼金。入井木。非特起家有道。有誥自天將紫矣。申酉兩限皆高。惟於四十九上。宜保。越土入婁。見計迺止其數。

![img](../../../saved_images/d39C6fUoZKnKF50hJackK-wTRLpNCbflyNlXpnXMSpjBGHuhtMo_ccrxqtWFE12r-jLQga14Dl9RE8mpt3SvffZJLGZ_wt4W4KdmRbD-34w=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。