## 鄭氏星案十七: 微名命

**鄭氏四十星案**

案十七: 微名命

甲申 辛未 辛未 丁酉 男命

所喜星格: 官福升殿 四餘獨步 身居福地

所忌星格: 日月拱羅 孛臨官宮 壽元失所

坐北朝南。日月五星趨拱不背。而平分餘氣於東南。便是高居造化。況四餘單行。且熒鎮歲星。一一登殿。又豈止一邑之長也。但命水不宜躔土。福木猶畏於金。故氣乏力弱。健中之病。好處之磨也。蓋不免之。又為日將昏。月在寅。母早喪。水近日。煞居申。父子貴則亡。月為母。日為父。水為嗣故也。妻非低年不偕老。子非先女必首傷。以限路推之。初交寅限。三四載氣滯之甚。念八歲入尾出箕。限主陞殿。更得祿馬扶持。必有一段生意。大率利於亥歲。不利於寅年。今歲秋末冬終。憂喜相繼。既當遠行。宜調血氣。保家口。防失財。守此三者為祝。否則來歲春夏之中見之。如有榮除。不過舊時品位。過則必有所不利。大義入辰出卯。一步更高一步。還此四五年。皆有進退紆迥。

![img](https://lh4.googleusercontent.com/bitvswL_jGZlH04cT9V8x1SOkPUKzHi2XUHn8Y0p9SQoxKyiezIvx6XofFLzIL4il3k_wXZ0p2xPRfmEZ068IUXcCt6Jta4eAx6FceyOPkI=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。