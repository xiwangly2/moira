## 鄭氏四十星案

**鄭氏四十星案**

鄭氏星案引

命之理微。聖人所罕言也。後世專是以名家者。不啻十數。獨通玄經。傳自唐之張果。折衷群言。視諸家最中肯綮。厥後得其傳者。寥寥無聞。明元時浙溫之安固鄭希誠氏。曾遇異人授以通玄之學。用諸祿命。發多奇中。人因神之。迺拾其批辭。彙而成編。有得之者。秘錄珍藏。不啻隨珠卞玉。其所推休咎。纖悉不爽。視之通玄。若合符節。予聞窮星象之理。無踰於通玄。得通玄之傳。無踰於鄭氏。茲集也。稽象緯以卜終身。考限度以知流歲。得失窮通。罔不咸備。凡鄭氏之精蘊。得諸通玄者。此其盡述之矣。善學者玩索而有得焉。則由是以進果老之閫域。將綽綽乎有餘裕已。予不私其有。而廣其傳。故不自揣其蕪陋。謾書以序諸首。

居士陸位識

 

<iframe jsname="WMhH6e" class=" YMEQtf" frameborder="0" sandbox="allow-scripts allow-popups allow-forms allow-same-origin allow-popups-to-escape-sandbox allow-downloads" id="p_reMQWmt8oj0M" name="p_reMQWmt8oj0M" scrolling="no" title="自定义嵌入" aria-label="自定义嵌入" src="https://www.gstatic.com/atari/embeds/7925c5f8e01bacb9b4b0a3783ae0b867/intermediate-frame-minified.html?jsh=m%3B%2F_%2Fscs%2Fabc-static%2F_%2Fjs%2Fk%3Dgapi.lb.en.5o5-TAFr18s.O%2Fd%3D1%2Frs%3DAHpOoo_qgszOsFrBH7bZ1Rmfwa9Mc03wLQ%2Fm%3D__features__&amp;r=93743437" style="box-sizing: border-box; border: none; inset: 0px; height: 430.75px; margin: 0px; overflow: hidden; padding: 0px; width: 1154.42px; position: absolute;"></iframe>