## 鄭氏星案二: 三品命

**鄭氏四十星案**

案二: 三品命

丙子 庚寅 癸丑 壬子 男命

所喜星格: 群星朝北 官福夾陽 木月清貴 四餘得地 計羅截斷 漏出木月

所忌星格: 火金失躔 諸星稍背 空雄妻位 狗寡兒宮

天高西北。無一星不滿用而歸之。惜乎背命而行。火金皆陷。固未免純處之病也。然金水朝陽。官福最顯。若日火為命。而孛與水旺不宜。又得一土高明。則亦足以援矣。但於功名處。先難後獲。升高自卑。以父母宮論之。然加午位。木掩太陽之輝。自少不能具慶。問耦與子。雖長生於申。冠帶於戌。又以火氣微。水太旺。妻非年低。或再娶。則不保其偕老。如前損。（五官寡狗）或先女而後得男為可。以限路推之。數載之先。齟齬不一。繼而後獲微名。得處尚不補失際。今三四載。限翼既深。方登品位。參之今歲丙辰流年。天祿在限。（丙祿在巳。）非早已添丁。則秋末冬中。必有轉職。惟流土對沖。（刃帶的）猶未免喜中之懼也。此後及來春。調和氣體。保護家人。其他不足慮矣。大抵明後歲。功名分上。更高一著。四十六出翼入張。（木掩月）交送之際。固不可不謹。於轉接處慎之。則有高陞之喜。四十八入午。陽刃大耗在焉。忌非耗之耗。非服之服相縈。過此一二載。祿元對照。而假殺為權。（刃宮）其名愈顯。如改除武職。知軍事。不過五六年而登三品之階矣。五十六離午。韜光隱跡。向水竹幽居。如疾。壽可六十而止。

![img](https://lh3.googleusercontent.com/3NHawUnSRaqTtKRJLNyShe0NMXcb2sVs5oJ2fZ-3DyekDf73xF4JMr3seDbXErADDvm-WNVa3KXOC7czVLZ2PTtKWcdTmQkcTDmoBkSnBwA=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。