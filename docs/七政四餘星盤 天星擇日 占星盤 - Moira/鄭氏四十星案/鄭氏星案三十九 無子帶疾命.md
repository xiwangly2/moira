## 鄭氏星案三十九: 無子帶疾命

**鄭氏四十星案**

案三十九: 無子帶疾命

庚辰 甲申 乙酉 辛巳 女命

所喜星格: 四餘獨步 七政拱命 日月夾財 福祿互垣

所忌星格: 孤炁臨兒 嗣為天狗 火日相犯 金月無光

七政順行拱命。四餘皆獨立無雜其間。此誠向上格也。惜乎婦人當之。然助夫有理家之能。只終身無子。又為陰陽坐煞。羅入母宮。故自少失恃。父亦不得其死然。果屬庚申之木。（木掩陽光。）又有甚焉。女兄早出。先盛後衰。弟故隻力。各胞為美。本身非月水節滯。必加微疾以延年。論限。三週五載。及暨十五歲。雙親俱亡。念三四出適。三十服。三十四進益人口。際此三四載。居安慮危。以平為福。今年八月。大限出張入星。木掩陽光。調理血氣為祝。自此至於四旬。恐有得中之失。或小耗。或遠服。否則越此見之。四十三四後。限交柳土既深。滔滔助夫發福。又見再新基址。（土乃基。）四十八屆乎五旬。進益人口。但土命初交井木。（財）家道自昌。於己躬未免有恙。（土剋）更過五六載。羅喉在前。猶宜慎之。脫此晚福更勝於前者多矣。

![img](../../../saved_images/GfYQu59NX1SiEdtWM1TIBQcCtCaP28ziO1XPkkbcQfLKIdXqrBTgD9oUYmCXy1hiO3epppwuElA-L0VFS7Kzq4BVzvbySLa6Y2QThBW5k4I=w1280)

按: 鄭氏四十星案原文以OCR輸入, 人工修正, 星曜位置以人工修改, 盡可能跟原圖相近。